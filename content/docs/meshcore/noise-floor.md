---
title: Noise Floor - czym jest?
description: Czym jest Noise Floor w MeshCore, jak poprawnie go zmierzyć, znaleźć źródło zakłóceń i kiedy warto zastosować filtr BPF.
createdAt: 13.07.2026
updatedAt: 21.07.2026
---

# Noise Floor - czym jest?
Jest to wskaźnik poziomu szumu i zakłóceń odbieranych przez radio. Im bardziej ujemny wynik, tym lepiej: `-120 dB` oznacza znacznie lepsze warunki niż `-90 dB`.
Wysoki NF utrudnia odbiór słabszych repeaterów i zmniejsza realny zasięg.

## Jak prawidłowo sprawdzić NF?
Nie sugeruj się jednym odczytem. Sprawdź NF kilka razy i porównaj wyniki o różnych porach. Porównuj pomiary wykonane na tym samym urządzeniu, z tą samą anteną i konfiguracją.

## Poziomy NF

|                   | Ocena                                | Co zrobić?                                                                                                 |
|-------------------|--------------------------------------|------------------------------------------------------------------------------------------------------------|
| `≤ -120 dB`       | Super warunki                        | Nic, tylko się cieszyć! (:                                                                                 |
| `-120 do -110 dB` | Dobrze                               | Tragedii nie ma, będzie ok!                                                                                |
| `-110 do -100 dB` | Przeciętnie                          | Zmień lokalizację urządzenia. Jeśli to nie pomoże, rozważ filtr.                                           |
| `-100 do -90 dB`  | Źle                                  | Sprawdź NF w innym miejscu i przenieś urządzenie. Kolejnym krokiem jest filtr.                             |
| `-90 do -80 dB`   | Bardzo źle                           | Prawdopodobnie w pobliżu znajduje się silne źródło zakłóceń. Zmień miejsce, a w ostateczności użyj filtra. |
| `-80 do -70 dB`   | Fatalnie                             | Zmiana miejsca może nie wystarczyć. Użyj filtra.                                                           |
| `> -70 dB`        | Praktycznie brak warunków do odbioru | Wyrazy współczucia. Bez filtra zabawa z MeshCore raczej nie ma sensu.                                      |

## Co może podnosić NF?
Najczęściej są to zasilacze impulsowe, przetwornice, ładowarki, falowniki, optymalizatory instalacji fotowoltaicznych i inna elektronika.
Sam przewód zwykle nie jest źródłem problemu, ale może przenosić i wypromieniowywać zakłócenia.

Częstotliwość, na której działamy (869,618 MHz), znajduje się pomiędzy pasmami LTE800 (B20) i LTE900 (B8).
Spora liczba pobliskich BTS-ów, także może mieć realny wpływ na NF.

## Jak znaleźć źródło zakłóceń?
Zacznij od przeniesienia płytki w inne miejsce. Jeżeli jest to możliwe, zasil ją bezpośrednio z ogniwa (np. 18650) i odłączaj po kolei elektronikę znajdującą się w pobliżu.
Po każdej zmianie sprawdź NF ponownie. W ten sposób szybko ustalisz, czy problem jest lokalny.
Jeśli zasilasz płytkę przez PoE, częstym powodem może okazać się nawet sam splitter.

## Kiedy filtr ma sens?
Filtr może pomóc, gdy odbiornik jest zagłuszany przez silne sygnały spoza naszej częstotliwości. Pamiętaj, że nie usunie on zakłóceń występujących dokładnie na 869,618 MHz.
Najpierw zmień lokalizację i wyklucz pobliską elektronikę, a dopiero potem kupuj filtr.

## Polecane filtry BPF
1. [Goły filtr](https://pl.aliexpress.com/item/1005007438690164.html): tania opcja. Płytkę można dodatkowo zabezpieczyć np. kolejną warstwą termokurczu.
2. [Filtr z obudową](https://pl.aliexpress.com/item/1005007509062592.html): zalecana opcja, jeśli budżet nie boli. NF raczej stosunkowo się nie poprawi względem pierwszej propozycji, aczkolwiek możliwe, że filtr w takiej wersji przetrwa znacznie dłużej.

## Mam filtr, co dalej?
Przed wdrożeniem koniecznie sprawdź jego maksymalną dopuszczalną moc wejściową. Jeśli wynosi ona 20 dBm (zwykle tyle one właśnie mają), ustaw moc nadawania na nie więcej niż 20 dBm (100 mW).
Przekroczenie tej wartości może spowodować, że filtr:
- zacznie się nagrzewać,
- straci stabilną charakterystykę: pasmo może się przesunąć, a tłumienie wzrosnąć, zamiast poprawiać - zacznie pogarszać pracę urządzenia,
- fizycznie się uszkodzi, a w skrajnych przypadkach może i nawet paść także nadajnik.

Taki filtr to zawsze kompromis - zyskujesz na odbiorze, tracisz nieco na nadawaniu (straty wtrącone filtra). Coś kosztem czegoś. Niestety.
